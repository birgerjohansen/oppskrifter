\clearpage

FISKEKAKER
==========

*4 personer*

      500 g seifilet. Du kan også bruke torsk, hyse, laks eller uer
      1 ss salt
      1 ts malt hvit pepper
      2 ts potetmel
      2 egg
      1 dl melk
      2 dl fløte
      100 g smør
      1 løk
      2 ss gressløk
      1/2 dl solsikkeolje

Renskjær seifileten så den blir fri for ben og skinn. Del den opp i små
terninger og ha dem i en food-processor. Det er viktig at fisken er kald, det
bedrer bindeevnen til fiskekjøttet. Kjør med salt, pepper og potetmel til du
får en fin farse. Ha i eggene og kjør dem inn. Spe med melk og fløte til en
smidig farse. Smak eventuelt til med mer salt og pepper. Finhakk løken og fres
den myk i smøret. Avkjøl løk og smør og tilsett finhakket gressløk. Når dette
er kaldt vendes det inn i fiskefarsen. Myk løk og smør gjør kakene saftige når
de er stekt. Farsen kan se skilt ut, men fortvil ikke, dette går bra! Form
kakene med en spiseskje og klapp dem ﬂate, ca. to cm tykke. Stek dem i olje i
tre minutter på hver side.

Dilldressing
------------

    3 dl seterrømme
    1 bunt dill
    1 ss sukker
    1 ss hvitvinseddik
    salt og pepper

Finhakk dill og bland den inn i rømmen sammen med sukker og eddik. Smak til med
salt og pepper.

Grønnsaker som passer til
-------------------------

- Tomat og løksalat
- Marinerte nypoteter med soltørkede tomater
- Agurksalat

*Tips!*

Fiskekakene kan gjerne lages i god tid og varmes opp før servering. De kan
også fryses.

